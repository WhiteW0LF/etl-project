full-opinion17646086697 		 Samo urządzenie użytkuję już od prawie 5-ciu m-cy, jednak pierwszy egzemplarz jaki zakupiłem okazał się być wadliwy (prawdopodobnie wada fabryczna). Po zakupie otrzymałem urządzenie datowane na rok produkcji 2015. Po miesiącu użytkowania zaczęły pojawiać się problemy ze stabilnością sieci Wi-Fi@5GHz, które prowadziły do mimowolnych restartów routera. Bardzo uciążliwe, biorąc pod uwagę, że pełny restart urządzenia trwa ponad 5 minut! Wyłączenie pasma 5GHz pomogło rozwiązać problem tymczasowo. Po kolejnych kilkunastu (kilkudziesięciu) dniach pojawił się problem z zablokowanym dostępem do strony logowania. Kontakt z supportem producenta nie pozwolił na rozwiązanie problemu zdalnie. Tak więc wizyta w sklepie i reklamacja. Po upływie około dwóch tygodni sms ze strony euro z zaproszeniem do sklepu w celu zakończenia procesu reklamacyjnego. Decyzją producenta, jedną z możliwości było otrzymanie nowego ezgemplarza! Długo się nie zastanawiałem. Nowy router datowany na rok produkcji 2016. Szybka konfiguracja, podłączenie wszystkich urządzeń (6xLAN + 6-9xWi-Fi 2,4/5GHz), instalacja appki w telefonie (android) i to by było na tyle. Przez większość czynności konfiguracyjnych prowadzi kreator. Pozostałe opcje są w przystępny sposób opisane (język polski oraz dymki pomocy). Gdyby nie gabaryty routera, mógłbym śmiało zapomnieć, że w ogóle posiadam tego typu urządzenie w domu. Gigabitowe porty pozwalają na stream video (1080p) wprost do TV, bez żadnych opóźnień. Wi-Fi stabilne, nie gubi zasięgu, nie zauważyłem też spadków prędkości. Zewnętrzny HDD podłączony pod USB3.0 sprawuje się znakomicie jako prowizoryczny serwer foto/video. W momencie gdy ktoś posiada zewnętrze IP (tzw. publiczne) aplikacja w telefonie pozwala na zdalne zarządzanie routerem. Użytkowników NAS ucieszy opcja agregacji łącza na portach LAN1 i LAN2. Jest również możliwość podłączenia zapasowego łącza (bądź drugiego) od alternatywnego providera. Analiza sieci, analiza NAT, OpenVPN, TelNet, to tylko namiastka możliwości jakie oferuje ten potwór. Żeby zapewnić maksymalną przepustowość, proponuję wymienić okablowanie sieciowe na min. cat.6e Jedynym minusem jest cena&amp;nbsp;- dla większości zaporowa ;) 		5 		07-03-2017, 	ronin4dSieciowy potwór :)